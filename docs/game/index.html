<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Immagina — Regolamento</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="../style.css" />
</head>
<body>
<h1 id="immagina"><em><strong>Immagina</strong></em></h1>
<h2 id="gioco-di-ruolo-analogico"><strong>Gioco di ruolo analogico</strong></h2>
<p><img src="https://nextcloud03.webo.hosting/s/6KJyw7i5NpQJa23/download/immagine.png" alt="immagine.png" /></p>
<blockquote>
<p><strong>v0.2 “<em>Cyanea capillata</em>” – 8 dicembre 2023</strong></p>
</blockquote>
<h3 id="di-che-si-tratta">Di che si tratta?</h3>
<p>Questo è un gioco di ruolo analogico che enfatizza meccaniche minimali e massima fiducia al tavolo e che, per dirimere le situazioni di incertezza in modo equo e verosimile (“verosimile” rispetto al mondo di gioco concordato), si basa sull’operato di una persona che fa da arbitro imparziale.</p>
<p>Per esempio, se nel vostro mondo condiviso esiste la magia è importante che ogni partecipante lo capisca e sia d’accordo su come essa funzioni o sia disponibile a lasciare l’ultima parola all’arbitro.</p>
<h3 id="cosa-occorre-per-giocare">Cosa occorre per giocare?</h3>
<p>Un’ambientazione condivisa, un po’ di materiale di cancelleria per prendere appunti e dadi poliedrici: d4, d6, d8, d10, d12 e d20.</p>
<p>Per giocare in modalità “solitario” non serve altro! Altrimenti, raduna delle persone dal tuo giro di amicizie e date inizio al divertimento!</p>
<p>Le sessioni dovrebbero avere luogo in un posto tranquillo, dove sia possibile concentrarsi e ascoltarsi, e l’atmosfera deve essere inclusiva.</p>
<p>Snack e bevande a piacere!</p>
<h3 id="chi-fa-cosa">Chi fa cosa?</h3>
<p>Con più partecipanti, una persona deve giocare come arbitro, facendo così da tramite tra il mondo di gioco e i personaggi principali, quelli creati dalle altre persone partecipanti. In modalità “solitario”, invece, sei responsabile sia delle azioni del tuo personaggio principale che dell’interpretazione delle reazioni del mondo.</p>
<h3 id="come-si-crea-un-personaggio-principale">Come si crea un personaggio principale?</h3>
<p>Un personaggio principale è contraddistinto da quattro espressioni: atletica, combattimento, furtività e volontà. Ciascuna va associata a un dado espressione: all’inizio, vanno assegnati due d4, un d6 e un d8 (più facce ha il dado e meglio è).</p>
<p>Un simile personaggio ha poi un livello da 1 a 4: più è alto il suo livello e più quel personaggio è esperto. Ogni livello dà un dado livello: d4 al 1°, d6 al 2°, d8 al 3° e d10 al 4°.</p>
<p>Vanno quindi decise la sua occupazione, ossia la sua professione o attività, e un’organizzazione a cui legarlo e da cui può trarre supporto e contatti.</p>
<p>Infine, dagli un nome.</p>
<h3 id="come-si-gioca">Come si gioca?</h3>
<p>Il flusso di gioco si articola più o meno così:</p>
<ul>
<li>L’arbitro allestisce la scena.</li>
<li>Le altre persone partecipanti dichiarano ciascuna le azioni del rispettivo personaggio e indicano l’obiettivo che vorrebbero centrare.</li>
<li>Si risolvono le azioni rischiose, integrando nella scena le varie risoluzioni, e poi si riparte.</li>
</ul>
<h4 id="allestire-la-scena">Allestire la scena</h4>
<p>L’arbitro prepara la scena, descrivendo apparenza fisica e condotta dei personaggi presenti che non sono mossi dalle altre persone al tavolo, oltre a ogni fattore che potrebbe aiutare queste ultime nelle loro scelte. Chi vuole fa domande chiarificatrici e, raggiunta una comprensione condivisa, l’arbitro chiede qualcosa del tipo: «Che fate?»</p>
<h4 id="dichiarare-azioni-e-obiettivi-desiderati">Dichiarare azioni e obiettivi desiderati</h4>
<p>A turno, chi non gioca come arbitro esplicita le intenzioni del proprio personaggio e cosa vorrebbe cambiare “qui e ora” e l’arbitro decide l’ordine di risoluzione delle azioni, narrandone gli esiti.</p>
<h3 id="come-muta-un-personaggio-principale">Come muta un personaggio principale?</h3>
<p>In gioco, i personaggi principali potrebbero prendere delle condizioni, fisiche o mentali, che hanno un peso diegetico e sono cancellabili solo ricorrendo alle appropriate modalità di recupero.</p>
<p>Se il proprio personaggio ha una o più condizioni attive, i tiri pertinenti saranno penalizzati. La 5<sup>a</sup> e ultima condizione è “a pezzi”, che rompe la “plot armor” di un personaggio rendendolo prono alla morte e incapace di fare granché senza aiuto.</p>
<h4 id="avanzamento">Avanzamento</h4>
<p>L’avanzamento è tracciato con l’acquisizione di beni materiali e relazioni sociali e con la “crescita” dei dadi espressione e dei dadi livello.</p>
<p>Se fallisci un tiro per un’azione rischiosa, il tuo personaggio commette un errore (e) collegato all’espressione usata. A 10 errori (e10) il conteggio ritorna a 0 errori (e0), ma il dado espressione di quell’espressione “cresce” di una taglia: d4 › d6 › d8 › d10.</p>
<p>Il dado livello, invece, “cresce” in automatico di una taglia alla fine di ogni arco narrativo.</p>
<h3 id="come-si-risolvono-le-azioni-rischiose">Come si risolvono le azioni rischiose?</h3>
<p>Le azioni prive di rischio o di opposizione hanno luogo liberamente ed è consentito ricorrere a un’attenta pianificazione e al posizionamento narrativo per eliminare totalmente gli ostacoli.</p>
<p>Tuttavia, quando resta una chance di fallire o un personaggio che non è mosso dall’arbitro affronta un conflitto diretto, chi muove quel personaggio deve tirare due dadi per determinare l’esito della sua azione: uno è il dado espressione dell’espressione stabilita dall’arbitro in base a una sua valutazione della situazione e uno è il dado livello stabilito dal livello del personaggio.</p>
<p>L’arbitro potrebbe decidere, viste le circostanze, che un personaggio abbia un vantaggio o uno svantaggio in virtù della sua occupazione, dell’organizzazione a cui è legato o di altri fattori situazionali: se è così, al tiro andrà applicato un modificatore, rispettivamente un +2 o un ˗2.</p>
<p>Risolte tutte le azioni, le persone interessate prendono nota dei cambiamenti avvenuti nei personaggi e/o nell’ambiente e si riparte da capo.</p>
<h3 id="esiti-delle-azioni-rischiose">Esiti delle azioni rischiose</h3>
<p>Il totale del tiro determina l’esito dell’azione:</p>
<ul>
<li>6- è un fallimento!</li>
<li>7-9 è un successo a un costo!</li>
<li>10+ è un successo!</li>
</ul>
<p>Con un 6- o un 7-9 va aggiunta una complicazione, da scegliere direttamente o a caso con un d20:</p>
<table>
<thead>
<tr class="header">
<th><strong>1-5</strong></th>
<th><strong>6-10</strong></th>
<th><strong>11-15</strong></th>
<th><strong>16-20</strong></th>
</tr>
</thead>
<tbody>
<tr class="odd">
<td>Frapponi una scelta</td>
<td>Consuma una risorsa</td>
<td>Palesa una avversità</td>
<td>Infliggi del danno</td>
</tr>
</tbody>
</table>
<h3 id="responsi-oracolari">Responsi oracolari</h3>
<p>Per affidare una risposta alla sorte, tirare un d12:</p>
<table>
<thead>
<tr class="header">
<th><strong>1-2</strong></th>
<th><strong>3-4</strong></th>
<th><strong>5-6</strong></th>
<th><strong>7-8</strong></th>
<th><strong>9-10</strong></th>
<th><strong>11-12</strong></th>
</tr>
</thead>
<tbody>
<tr class="odd">
<td>No e</td>
<td>No</td>
<td>No, ma</td>
<td>Sì, ma</td>
<td>Sì</td>
<td>Sì e</td>
</tr>
</tbody>
</table>
<h3 id="licenza-e-attribuzioni">Licenza e attribuzioni</h3>
<p><a href="https://github.com/Medusa">Francesco Catenacci</a> – 2023 – <a href="https://creativecommons.org/licenses/by-nc-sa/4.0/deed.it">CC BY-NC-SA 4.0</a>. Fatto con <a href="https://nextcloud.com/it/office/"><em>Nextcloud Office</em></a>. Basato su <a href="https://neverendingpretending.net/tag/journeyman-engine.html"><em>Journeyman</em></a> di Zac Bir. Immagine derivata da <a href="https://www.deviantart.com/vladar4/art/D20D-576928707"><em>D20D</em></a> di Vladimir Arabadzhi. PDF PocketMod creato con <a href="https://github.com/mullinscr/pocketmod-creator"><em>PocketMod Creator</em></a> di Callum Mullins. Repository clonato da <a href="https://github.com/brunobord/microsr"><em>microsr</em></a> di Bruno Bord.</p>
<h3 id="scheda-del-personaggio">Scheda del personaggio</h3>
<p>Se si desidera una scheda del personaggio basta scaricare l'<a href="https://github.com/Medusa/Immagina/releases/latest"><em>ultima release del gioco</em></a>.</p>
<hr />
<p><em>Immagina</em> - Gioco di ruolo analogico - <a href="https://creativecommons.org/licenses/by-nc-sa/4.0/deed.it">Creative Commons Attribuzione - Non commerciale - Condividi allo stesso modo 4.0 Internazionale</a></p>
</body>
</html>
